Харківський національний університет радіоелектроніки
Факультет комп’ютерних наук
Кафедра програмної інженерії




ЗВІТ
до лабораторного заняття №1 з дисципліни
“Аналіз та рефакторинг коду”












Харків 2025
1.	ЗАВДАННЯ
1.1	 У розділі 3.1 описати скоуп усього проєкту, включаючи серверну частину, мобільний і веб-клієнти та IoT-клієнт. Розкрити загальну архітектуру системи та взаємодію її складових. Детально описати, як працює система загалом: від збору даних до прийняття рішень, генерації сповіщень і взаємодії з користувачами.
1.2	 У розділі 3.2 продумати як в майбутніх релізах системи можна інтегрувати штучний інтелект. Треба описати 3 ключові аспекти роботи з ШІ:
-	Застосування – як ШІ може покращити роботу системи;
-	Збирання даних – які дані і яким чином можна збирати для подальшого навчання моделей;
-	Навчання / використання – чи треба навчати модель самостійно, донавчати існуючу, чи використовувати готовий АРІ сервісу ШІ.
1.3	 У розділі 3.3 з описаного функціоналу (з обох попередніх пунктів), які є неочевидні обмеження. Який функціонал міг би бути присутній в системі, але навмисно виключений і чому.

2.	ОПИС ВИКОНАНОЇ РОБОТИ
Документ Vision & Scope оновлений та підготовлений згідно з вимогам, та наведений у Додатку Б.
3.	ВИСНОВКИ
Під час виконання лабораторної роботи було проведено аналіз та структуризацію вимог до проєкту. Було сформовано документ Vision & Scope, що відображає логіку роботи програмного забезпечення. Також було визначено потенціал інтеграції ШІ та розкрито можливі обмеження системи.	







ДОДАТОК А

Відеозапис доповіді на Youtube:

Хронологічний опис відео:



























ДОДАТОК Б
Vision and Scope Document
for
MediStoS
Версія 1.0
Підготовлено ст. гр. ПЗПІ-22-6 Білецьким Данилом
Харківський Національний Університет Радіоелектроніки
30.11.2024








Table of Contents

Table of Contents	ii
Revision History	ii
1.	Business Requirements	6
1.1.	Background	6
1.2.	Business Opportunity	6
2.	Vision of the Solution	8
2.1.	Vision Statement	8
2.2.	Major Features	8
3.	Scope and Limitations	10
3.1.	Scope of Initial Release	10
3.2.	Scope of Subsequent Releases	11
4.	Business Context	12
4.1.	Operating Environment	13

Revision history

Name	Date	Reason For Changes	Version
Danylo Biletskyi	26.04.2025		1.0
			




1.	Business Requirements
1.1.	Background
	          У сучасному світі забезпечення належних умов зберігання медикаментів є критично важливим завданням, адже від цього залежить їхня якість, ефективність та безпека для пацієнтів. Багато медичних закладів, аптек та складів зіштовхуються з проблемою нестачі автоматизованих систем контролю умов зберігання, що призводить до ризику псування медикаментів через недотримання температурного режиму або підвищеної вологості. У зв’язку з цим виникла необхідність у створенні інтегрованої програмної системи, яка об’єднує серверну частину для централізованого управління даними, вебсайт для зручного адміністрування, мобільний застосунок для швидкого доступу до інформації та ІоТ-сенсори для безперервного моніторингу параметрів навколишнього середовища. Така система дозволить автоматизувати процеси збору даних, підвищити точність моніторингу та оперативно реагувати на порушення умов зберігання. Розробка цієї системи спрямована на підвищення ефективності управління запасами медикаментів, забезпечення їхньої якості та зменшення фінансових витрат, пов’язаних із псуванням препаратів. Впровадження сучасних технологій ІоТ та інтеграція з цифровими інструментами дозволить закладам охорони здоров’я і постачальникам медикаментів забезпечити найвищі стандарти зберігання та безпеки. 
1.2.	Business Opportunity
Зростаючий попит на якісне та безпечне зберігання медикаментів створює унікальну можливість для впровадження інноваційної програмної системи, що дозволить ефективно вирішувати цю задачу. В умовах зростання ринку фармацевтики, логістики та медичних послуг зберігання медикаментів стає не лише операційним викликом, але й важливим елементом дотримання регуляторних норм та стандартів. Сьогодні на ринку існують окремі рішення для моніторингу параметрів навколишнього середовища, але вони часто мають обмежений функціонал або не забезпечують інтеграцію з іншими інструментами управління запасами медикаментів. Більшість таких систем потребує значних фінансових витрат для впровадження та підтримки, що робить їх недоступними для малого бізнесу. На даний момент найпопулярнішими системами для зберігання медикаментів є наступні:
-	Wiegand System GmbH пропонує якісне відслідковування параметрів на медичних складах, однак вимагає значних витрат на купівлю всіх необхідних інструментів та техніки.
-	Cooltherm має достатньо гарний функціонал та доступна за прийнятною ціною, однак підключення цієї системи може викликати труднощі.
Пропонована система забезпечить комплексний підхід до вирішення проблеми зберігання медикаментів об’єднуючи функції:
-	Моніторинг температури та вологості в реальному часі за допомогою ІоТ-сенсорів.
-	Централізоване управління даними через серверну частину.
-	Зручне адміністрування через вебсайт.
-	Мобільний доступ до інформації для оперативного реагування на відхилення.
Цей продукт вигідно відрзінятиметься на ринку завдяки:
-	Доступності – можливості масштабування та адаптації для потреб різних категорій користувачів.
-	Інтегрованому підходу – взаємодії між ІоТ, веб- та мобільними платформами для забезпечення повного циклу управління умовам зберігання.
-	Відповідності сучасним трендам – автоматизації процесів, впровадженню ІоТ та сучасних технологій.
-	Простоті – швидкому встановленню системи та введенню її в експлуатацію.
Відсутність єдиного універсального рішення на ринку створює великий попит на продукт, який зможе поєднати низьку вартість, простоту у використанні та функціональність. Пропонована система вписується в стратегічний напрямок цифровізації медичних послуг та автоматизації бізнес процесів, забезпечуючи користувачам конкурентну перевагу у галузі зберігання медикаментів.


2.	Vision of the Solution
2.1.	Vision Statement
Ми прагнемо створити інноваційну програмну систему, яка стане невід’ємною частиною управління умовами зберігання медикаментів, забезпечуючи автоматизацію, безпеку та зручність для користувачів. Наш продукт дозволить клієнтам із різних сегментів ринку – ефективно контролювати температуру та вологість, своєчасно реагувати на відхилення і зменшувати ризики псування цінних препаратів. Ми прагнемо зробити світ, де кожен медичний заклад чи аптека зможе легко впровадити сучасну цифрову систему для збереження якості медикаментів, запобігаючи втратам та мінімізуючи ризики. Наша система дозволить оптимізувати витрати, підвищити довіру до фармацевтичних послуг та сприятиме покращенню якості медичного обслуговування.
2.2.	Major Features
MF-1. Використання API для обробки запитів та взаємодії між різними частинами системи
-	В системі використовується API для обробки різних типів запитів від всіх її частин. Такими запитами є: запит на отримання списку наявних медикаментів, запит на отримання температурних даних від ІоТ сенсорів, адміністративні запити системи тощо. Це дозволяє забезпечити координовану та синхронізовану взаємодію різних частин системи.
MF-2. Управління даними препаратів, працівників тощо за допомогою серверної частини
-	Серверна частина обробляє дані отримані від веб чи мобільних частин системи, а також від ІоТ-сенсорів. Система зберігає їх у базі даних та при потребі змінює їх чи надає ці дані різним частинам системи.
MF-3. Сповіщення при порушенні умов зберігання
-	Система сповіщатиме користувачів про порушення умов зберігання медикаментів за допомогою мобільної частини. Сповіщення відбуватиметься за допомогою push повідомлень, а також за допомогою електронної розсилки.
MF-4. Веб-інтерфейс для роботи з препаратами
-	Користувачі зможуть переглядати дані про зареєстровані медикаменти, змінювати інформацію про них, додавати та видаляти їх за допомогою інтерфейсу веб-додатку. 
MF-5. Використання адміністративних функцій для взаємодії з системою
Для взаємодії з системою на вищому рівні, з доступом до життєво важливих функцій, був створений спеціальний графічний інтерфейс. Цей інтерфейс включає різний функціонал, котрий доступний в залежності від ролі того, хто його використовує. Такими ролями є:
-	Адміністратор системи: керує загальними налаштуваннями системи, а також має повноваження до зміни ролей в інших облікових записах.
-	Адміністратор бази даних: має доступ до використання важливих функцій бази даних, таких як резервне копіювання, міграція даних тощо.
-	Менеджер: має доступ до редагування, видалення чи створення складських приміщень у системі. Також може змінювати рекомендовані межі умов зберігання препаратів.
-	ІоТ-керівник: відповідальний за реєстрацію та взаємодію з ІоТ сенсорами і ІоТ клієнтом загалом.
-	Працівник складу: має доступ лише до функцій додавання, редагування чи видалення препаратів та їх поставок.
MF-6. Перегляд поточних умов зберігання медикаментів
-	Користувачі в будь-який момент зможуть переглядати поточні умови зберігання препаратів за допомогою мобільної частини системи.
MF-7. Інтеграція ІоТ-сенсорів для моніторингу поточних умов зберігання препаратів
-	Сенсори надсилатимуть інформацію, про поточні дані температури та вологості в приміщенні де знаходяться медикаменти, серверу для подальшої обробки.
MF-8. Математична логіка розроблена в системі
-	Система отримує значення вологості та температури від ІоТ сенсорів. Ці дані на сервері піддаються трансформації у зрозумілий для працівників вигляд. Для отримання значення відносної вологості у відсотках, сервер з використанням формули знаходження відносної вологості за абсолютною вологістю та кількості водяної пари у повітрі проводить відповідні обчислення. Температура ж переводиться у Цельсії з градусів за Фаренгейтом.



3.	Scope and Limitations
3.1.	Scope of Initial Release 
Для початкового релізу будуть розроблені серверна та ІоТ частини.
3.1.1 Серверна частина
Серверна частина є основною у програмній системі. Вона виконує ключову роль у обробці, збереженні даних, а також у отриманні даних з різних джерел, в тому числі і з ІоТ сенсорів. В першому випуску програмної системи будуть реалізовані наступні функції серверної частини:
-	Обробка запитів на створення, зміну, видалення чи надання даних про певний препарат чи препарати серверною частиною.
-	Використання сервером системи авторизації та автентифікації користувачів..
-	Реалізація АРІ для сторінки адміністрування, що надає набір функцій для обробки запитів на зміну налаштувань системи, управління обліковими записами користувачів, реєстрації та налаштування IoT-сенсорів, ведення баз даних, а також резервного копіювання та міграції даних.
-	Надання можливості зміни важливих меж умов зберігання препаратів.
-	Ведення історії змін умов зберігання препаратів.
-	Обробка даних від ІоТ-сенсорів серверною частиною.
-	Функція сповіщення персоналу про порушення умов зберігання медикаментів.
3.1.2 IoT-клієнт
IoT-клієнт буде відповідальним за інтеграцію системи зі спеціальними сенсорами, встановленими у складському приміщенні де зберігаються медикаменти. В першому випуску програмної системи будуть реалізовані наступні функції ІоТ частини:
-	Збір та передача даних ІоТ клієнтом від сенсорів до серверної частини.
-	Безперервне оновлення даних про вологість та температуру задля отримання актуального стану збереження ліків.
3.1.3 Веб-клієнт
Веб-клієнт дозволить користувачам використовувати графічний інтерфейс, взаємодіяти з програмною системою. У його функціонал увійдуть:
-	Взаємодія та ініціалізація основних функцій роботи з даними системи за допомогою графічного інтерфейсу, а саме всі CRUD операції з препаратами та їх поставками.
-	Управління IoT-сенсорами та реєстрація складських приміщень в яких вони будуть розміщені.
-	Реалізація графічного інтерфейсу сторінки адміністрування для різних типів адміністраторів і працівників, відповідно до їх ролі. Вона надає доступ до функцій керування користувачами, взаємодії з базою даних, зміни меж умов зберігання медикаментів, до основних CRUD операцій, тощо.
-	Моніторинг поточних умов зберігання у складських приміщеннях та їх відповідна зміна за допомогою графічного інтерфейсу.
3.1.4 Мобільний клієнт
Мобільний клієнт дозволить користувачам спостерігати за поточним станом складського приміщення в якому знаходяться медикаменти. Він включатиме наступний функціонал:
-	Сповіщення працівників, за допомогою push сповіщень, про порушення умов зберігання препаратів.
-	Можливість перегляду актуальних значень вологості та температури препаратів.
3.2	.	Scope of Subsequent Releases
У наступних версіях програмної системи планується розширення функціональності для покращення користувацького досвіду та оптимізації бізнес-процесів. До основних можливостей, що плануються, входять:
3.2.1 Спрощена реєстрація поставок
-	Спрощення введення та реєстрації поставок за допомогою реалізації сканування QR-кодів.
3.2.2 Розширення системи сповіщень
-	Система сповіщень буде розширена з реалізацією попередження про наближення виходу строку придатності медикаментів.
3.2.3 Покращення системи логування
-	Система логування буде розширена та в неї записуватимуться також дії адміністраторів щодо змін у облікових записах інших працівників.

3.3 Limitation and Exclusions
Незважаючи на широкий функціонал системи для зберігання медикаментів, існують певні обмеження які необхідно вразовувати:
3.3.1 Технічні обмеження
-	У початковій версії підтримуються лише офіційно сертифіковані та попередньо протестовані ІоТ-сенсори температури та вологості. Інтеграція з іншими типами сенсорів потребуватиме додаткової розробки та тестування.
-	Система потребує стабільного мережевого підключення для обміну даними між її частинами.
-	Початкова версія системи оптимізована для невеликої кількості складських приміщень і обмеженої кількості підключених пристроїв.
3.3.2 Обмеження відповідальності
-	Система не несе відповідальності за можливі помилки у зчитуванні даних, спричинені пошкодженнями сенсорів або їх некоректним встановленням.
-	Система є інструментом моніторингу та повідомлення, однак кінцева відповідальність за контроль якості медикаментів залишається на працівниках.
3.3.3 Свідомо виключений функціонал
-	Система лише проводить моніторинг умов зберігання та сповіщає про відхилення, але не змінює ці умови автоматично.
-	Система не здійснює фізичні інспекції стану медикаментів, потребуючи періодичних перевірок персоналом.


4.	Business Context
4.1.	Operating Environment
Програмна система зберігання медикаментів буде доступною як у вигляді веб-застосунку так і мобільного додатку.
Серверна частина буде використовувати базу даних PostgreSQL для збереження даних.
Серверна частина буде розроблена за допомогою фреймворку AspNetCore на мові програмування C#. Робота з базою даних буде реалізована за допомогою Entity Framework.
Веб-клієнт дозволить користувачам взаємодіяти з системою через браузер без необхідності встановлення додаткового програмного забезпечення. Веб-клієнт буде реалізований за допомогою фреймворку Angular і використовуватиме мову програмування TypeScript для реалізації функціоналу, та мови створення веб-сторінок HTML, CSS для реалізації дизайну.
IoT-клієнт буде забезпечувати інтеграцію з сенсорами, встановленими в складських приміщеннях для збереження медикаментів. Дані з сенсорів, таких як температура та вологість повітря, будуть оброблені спеціальним програмним забезпеченням написаним на мові програмування с++.
Мобільний клієнт буде розроблений на мові програмування C# за допомогою фреймворку .NET MAUI для платформи Android.

Список використаних джерел:
1.	Wiegand System GmbH. URL: https://www.wiegandsystem.de (дата звернення: 26.04.2025).
2.	Cooltherm. URL: https://www.cooltherm.co.uk (дата звернення: 26.04.2025).
